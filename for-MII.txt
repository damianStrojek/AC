 

I. Przegląd poznawczy

Zadanie: zmniejszenie jasności wczytanego obrazu. 

Użytkownik wybiera opcję „Obraz” z menu.
1. Tak, użytkownik szuka możliwości załadowania obrazu do programu.
2. Tak, widać , że rozwinęło się podmenu, w którym jedną z opcji jest ,,Wczytaj źródłowy”.
3. Tak, skojarzenie z wczytywaniem źródłowego jest prawidłowe.
4. Tak, użytkownik zauważy, że istnieje możliwość wczytania obrazu.

Użytkownik  klika „Wczytaj źródłowy”.
1. Tak, użytkownik chce wczytać obraz źródłowy.
2. Tak, widać folder z obrazem, który chce wczytać.
3. Tak, użytkownik widzi, że w następnym kroku wystarczy kliknąć na ikonę pliku z obrazem lub wpisać jego nazwę w pasku tekstowym ,,File name”.
4. Tak, użytkownik zauważy opcję wpisania nazwy pliku lub kliknięcia na jego ikonę.

Użytkownik  klika ikonę obrazu źródłowego Swiatlo.bmp. 
1. Tak, użytkownik wczytuje obraz źródłowy do programu.
2. Tak, ponieważ widać załadowany obraz do programu.
3. Jeszcze nie, ponieważ dopiero co załadował obraz, a teraz musi skupić się na głównym celu, czyli uzyskaniu jego negatywu.
4. Tak, ponieważ obraz źródłowy został załadowany, a to jeden z etapów postawionego sobie zadania.

Użytkownik ustawia parametry a=3 i b=5. 
1. Tak, ustawia parametry, które przydadzą się przy przekształceniu obrazu.
2. Nie, użytkownik nie widzi tuż obok żadnej przydatnej opcji. 
3. Nie, użytkownik myśli, że samo ustawienie parametrów powinno mieć wpływ na przekształcenie obrazu.
4. Tak, użytkownik zauważy, że nic się nie zadziało z wczytanym obrazem. 

Użytkownik klika ,,Algorytmy”.
1. Tak,  użytkownik szuka możliwości przekształcenia obrazu. 
2. Nie, nie widać opcji skojarzonej bezpośrednio z operacją zmniejszania jasności obrazu.
3. Tak, użytkownik widzi opcję ,,Operacje punktowe” i ma nadzieję, że w następnym kroku znajdzie tam przydatną opcję.
4. Tak, użytkownik zauważył opcję ,,Operacje punktowe”.

Użytkownik klika ,,Operacje punktowe”.
1. Tak, użytkownik szuka możliwości przetworzenia obrazu.
2. Tak, widać opcję ,,potęgowanie”.
3. Tak, wie, że w następnym kroku będzie chciał kliknąć na ,,potęgowanie”.
4. Tak, ponieważ zauważył opcję ,,potęgowanie”.






Użytkownik klika ,,potęgowanie”.
1. Tak, użytkownik zmniejszył jasność obrazu.
2. Tak, jest to widoczne. 
3. Tak, wybrał właściwą opcję. 
4. Tak, użytkownik osiągnął swój cel.











II. Ocena heurystyczna


1. Widoczny stan systemu
Widać histogramy obrazu przed i po przetworzeniu. Widoczne są również aktualne parametry a, b, t, filtra i macierzy, a także (trzeba się domyślić) prawdopodobnie wymiary obrazu. 


2. Używanie języka użytkownika
Jeżeli użytkownik ma pojęcie o przetwarzaniu obrazów, to słownictwo zastosowane w interfejsie jest adekwatne do jego słownictwa. 

3.  Swoboda działań użytkownika
Gdy użytkownik np. przez rozkojarzenie klika ,,Wyjście”, to program od razu się zamyka bez żadnego ostrzeżenia, a wyniki pracy są bezpowrotnie utracone (nie ma możliwości ich odzyskania).

4. Spójność i używanie standardów
Kolorystyka interfejsu jest utrzymana w odcieniach szarości.  Istnieje możliwość wczytania i zapisania wyników po uprzednim kliknięciu opcji ,,obraz” w lewym górnym rogu i dalej wybranie odpowiednich opcji.  Istnieją dwie możliwości wyjścia z programu: jedna poprzez kliknięcie  opcji ,,wyjście”, a druga poprzez kliknięcie niejednoznacznie wyglądającego piktogramu, co jest niespójnością. 

5. Zapobieganie błędom
Użytkownik może wyjść z programu bez zapisywania wyników swojej pracy i nie jest przed tym ostrzegany (klika ,,wyjście” i od razu zostaje wyrzucany z programu). 

6. Minimalizowanie obciążenia pamięci
Rozwijalne menu, wpisane parametry zostają zachowane po przetworzeniu obrazu, dzięki czemu nie trzeba wiele pamiętać. 

7. Elastyczność i wydajność
Brak skrótów, przez co ciągle trzeba klikać opcje w menu, co dla niecierpliwego i doświadczonego użytkownika jest zwykłą stratą czasu.


8. Prostota dialogu
Nie wiadomo, co oznaczają poszczególne piktogramy, ponieważ nie pojawiają się żadne dymki po najechaniu na którykolwiek z nich. 

9. Dobre diagnozowanie błędów
Komunikaty o błędach są w języku angielskim, przez co utrudnione jest ich zrozumienie przez użytkownika, który nie jest biegły w tym języku. W dodatku jest tam używany żargon informatyczny.

10. Pomoc i dokumentacja
Brak jakiejkolwiek pomocy i dokumentacji, co utrudnia naukę korzystania z interfejsu.
